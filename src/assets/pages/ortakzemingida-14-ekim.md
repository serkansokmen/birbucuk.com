Ortak Zemin: GIDA
=================

14 Ekim
-------

**birbuçuk ekibi Işıl Eğrikavuk'un daveti ve Halka Sanat Projesi'nin ev sahipliğinde bir kolektiflik sergisine katılıyor.**

halka sanat projesi'nin ev sahipliğinde 14 Eylül - 14 Ekim 2017 tarihleri arasında gerçekleşen ve küratörlüğünü Işıl Eğrikavuk'un yaptığı ''Komşuda Pişer, Bize de Düşer'' sergisi kapsamında birbuçuk ekibi, gıda müştereği üzerine akıl yürüten ya da üretimlerini kolektif bir biçimde yapan kişi ve oluşumların bir araya geleceği "Ortak Zemin: GIDA" başlıklı bir toplantı düzenliyor.

Toplantıda, gıda süreçleri üzerine düşünüp eyleme geçen oluşumlar ve çalışmalarında kolektif üretimi ele alan sanatçılar bir araya gelerek gıda etrafında şekillenen alternatif üretim ve tüketim pratikleri ile bu alandaki ihtiyaçlara odaklanıyor. Katılımcılar, deneyimlerini paylaşacakları kısa sunumların ardından ortak hareket imkânlarını konuşacaklar.

**14 Ekim 2017 - saat 14:00 - 18:00
halka sanat projesi: Caferağa Mahallesi, Bademaltı Sokak, No:24, Moda, Kadıköy**

Birleşik Krallık Sanat ve Beşeri Bilimler Araştırma Konseyi’nin (Arts and Humanities Research Council, UK) verdiği bursla fonlanan etkinlik, katılım ücreti olmaksızın gerçekleştirilecektir.

Yer sınırı olduğundan dinleyici olarak toplantıya katılabilmek için kayıt olmak gerekmektedir. Detaylı bilgi ve dinleyici katılım formu için atolyehalka@gmail.com adresine başvurularınızı bekliyoruz.

İlk kayıt yaptıran 20 kişi katılımcı olacaktır.
